---
type: post
date: "2017-01-07T00:00:00Z"
title: "Haastige spoed is zelden goed"
tags: ["auto", "Houten", "Nederland"]
image: "https://1.bp.blogspot.com/-c3NrLQxYGE0/WHDg_6IRTbI/AAAAAAAAo-k/hI6nUeeeNQYNqxSGhuuGdX02aTUh7qqeACPcB/s1600/20170107_132958.picasaweb.jpg"
aliases:
    - /nl/blog/post/304
---

Pal voordat we naar het Franse Lille vertrokken om daar oud en nieuw te vieren, kreeg ik een briljant idee om autobanden te verwisselen. Voor de zekerheid, want we zouden door drie landen heen rijden, en er was een kans op sneeuw.

Op zich was het een goed idee, maar zulke dingen kun je beter wél van tevoren doen. Mijn zoon wilde de verwisseling zelf uitvoeren en op een bepaald moment ging het mis. Wegens teveel kracht was één van de vijf wielbouten afgebroken.

<!--more-->

{{< imgfig "https://1.bp.blogspot.com/-c3NrLQxYGE0/WHDg_6IRTbI/AAAAAAAAo-k/hI6nUeeeNQYNqxSGhuuGdX02aTUh7qqeACPcB/s1600/20170107_132958.picasaweb.jpg" "De door onmenselijke kracht afgebroken wielbout." >}}

De uitdaging was dat we de volgende dag helemaal naar Lille zouden moeten rijden. Theoretisch was het mogelijk om *voorzichtig* met slechts vier bouten in plaats van vijf te rijden, omdat het geen aandrijfwiel betrof. Maar we wilden dat risico niet nemen.

In Nederland moet je overal een afspraak voor maken. Gezien het winterseizoen zou het vast en zeker heel druk bij autogarages zijn met mensen die hun banden zouden willen laten verwisselen. In deze omstandigheden zou je waarschijnlijk twee weken moeten wachten voordat je aan de beurt bent.

Maar ik had mazzel: mijn buurman heeft een garage en hij kon me helpen.

De volgende ochtend stond mijn {{< fl "Prius" >}} al op de hefbrug.
{{< imgfig "https://4.bp.blogspot.com/-I-F5IwzaVsA/WHDg_xUFogI/AAAAAAAAo-k/ulSvvLCtBbMg8tx2jD0v8BHswJga6UxkgCPcB/s1600/20161230_105253.picasaweb.jpg" "De patiënt is bereid voor de ingreep." >}}

Een bout vervangen lijkt wel makkelijk, maar het vergt deskundigheid en kennis van zaken. Ik ben zelf vrij handig met techniek, maar daar ben je zonder ervaring niet toe in staat.

Ten eerste, nadat de wiel gedemonteerd is moet je de remblokken verwijderen. Ten tweede moet je de remschijf, die vast aan het wiel zit, weghalen door hem keihard met een hamer te slaan. En ten derde moet je ook nog de boutresten verwijderen, weer door middel van een hamer.
{{< imgfig "https://3.bp.blogspot.com/-_FxuKpmLH44/WHDg_4IriiI/AAAAAAAAo-k/VZwc6ut99HIwbxkJrg61IIem1LbKxM37QCPcB/s1600/20161230_110317.picasaweb.jpg" "De bout is nu weg." >}}

Daarna heb je een vervangende bout nodig. Het lijkt een gewone M10 bout te zijn, maar zijn geribbelde kop moet precies in het gat passen. We konden er geen in de garage vinden, daarom moesten we naar de dichtstbijzijnde Toyota dealer. De prijs van de nieuwe bout viel wel mee: slechts **€2,95**.
{{< imgfig "https://3.bp.blogspot.com/-scTclhRhPfU/WHDg_wf8OaI/AAAAAAAAo-k/GtS9_RG7RvEG6duSDrjGi5X8NCw61Bi8ACPcB/s1600/20161230_120345.picasaweb.jpg" "De vervanging is afgerond." >}}

Uiteindelijk moet je alles weer in elkaar zetten zodat de rem blijft werken en het wiel blijft draaien. Het is altijd goed om een deskundige buurman te hebben. Hij heeft ons nog een goed advies gegeven om de momentsleutel op **120 Nm** te zetten om precies dit soort problemen in de toekomst te voorkomen. Want aanvankelijk dachten wij: hoe strakker, hoe beter.

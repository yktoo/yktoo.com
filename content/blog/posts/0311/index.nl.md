---
type: post
date: "2017-02-21T00:00:00Z"
title: "De geboorte van Yktoo Solutions"
series: "Mijn ondernemerschap"
tags: ["belastingen", "business", "freelance", "Nederland", "ondernemerschap", "werk", "Yktoo Solutions"]
image: "https://1.bp.blogspot.com/-XCYqqwYaPbs/WCo7vX_qTiI/AAAAAAAAoPA/hDBojNJO1Pk9pRHGq7L6hQCzTBd_bIaCACPcB/s1600/20161105_211814.picasaweb.jpg"
---

Laten we, als vervolg op het ["Vormen vs. personen"]({{< relref "0310" >}}) verhaal, een stap zetten van de abstracte theorie naar een praktischer zicht op ondernemerschap.

Ik zou willen beginnen met de omstandigheden die me tot mijn besluit hebben aangezet. In 2016 kreeg ik, tijdens een reorganisatie bij de [ING Bank](http://www.ing.com/) die toen mijn werkgever was, de keuze om hetzij voor mijn baas te blijven werken dan wel me op een avontuurlijke freelance weg te begeven.

<!--more-->

Ik ben van mening dat je beter spijt kunt hebben van wat je wel hebt gedaan, dan van wat je niet hebt gedaan, en na alle [voor- en nadelen]({{< relref path="0309" lang="ru" >}}) te hebben afgewogen ben ik ermee begonnen. Op 1 oktober 2016 is mijn *eenmanszaak* geboren bij de [Kamer van Koophandel](https://www.kvk.nl/). De bevalling is prettig en makkelijk verlopen en het pasgeboren bedrijf kreeg de naam **Yktoo Solutions**.
{{< imgfig "https://1.bp.blogspot.com/-iaEVkAOTeVs/WKlzptmLZ-I/AAAAAAAApQ0/W-rdGWrQhbI0mT6IfVvmr2qhM5F7-YTewCPcB/s1600/Yktoo-Solutions-logo.png" >}}

In principe kan je voor elke handelsnaam kiezen die geen verwarring oplevert, niet op een andere handelsnaam lijkt en geen onjuiste indruk wekt over de eigenaar of de omvang van het bedrijf. Je mag je bedrijf bijvoorbeeld niet "Janssen en Zoon" noemen als je geen Janssen heet, of "Paradise Cleaning Industries" als je privé schoonmaker bent.

Mijn bedrijfsnaam was prima in orde. Het woord *solutions* komt vaak voor bij ICT-consulting. Ik heb ook de domeinnaam `yktoo.solutions` geregistreerd (veel mensen reageren verbaasd dat zo'n {{< wiki "Topleveldomein" "nl" "TLD" >}} bestaat) en er een eenvoudige [website](https://www.yktoo.solutions/) voor ontwikkeld. Het is uiteraard zo prettig om je pasgeboren zaak te koesteren en te verzorgen.

{{< imgfig "https://1.bp.blogspot.com/-XCYqqwYaPbs/WCo7vX_qTiI/AAAAAAAAoPA/hDBojNJO1Pk9pRHGq7L6hQCzTBd_bIaCACPcB/s1600/20161105_211814.picasaweb.jpg" "Visitekaartjes Yktoo Solutions." >}}

## Leren is allesbeslissend {#learning}

Rond die tijd ben ik ook de praktische details van ondernemerschap gaan leren.

Zoals ik al eerder zei,  geeft de website [Ondernemersplein](http://www.ondernemersplein.nl/) toegang tot veel informatie over starten, runnen en beëindigen van een bedrijf. Daarnaast organiseren de Kamer van Koophandel (*KvK*) en de Belastingdienst regelmatig gratis leersessies voor startende ondernemers, ofwel *starters*. Die zijn leerzaam en zelfs enigszins amusant want de sprekers proberen af en toe een mop te tappen. Zo kan de belastingdienstmedewerker bijvoorbeeld zijn presentatie beginnen met:

> Welkom bij dit seminar! Ik hoop dat jullie allemaal héél veel belasting gaan betalen. Omdat het betekent dat jullie heel veel verdienen!

Er wordt tijdens deze sessie verteld over o.a. belastingsoorten, belastingaangiftes, factuureisen, aftrekbare kosten en de desbetreffende voorwaarden (bv. kosten van internetaansluiting, privé leaseauto, werkkleding, kantoorbenodigdheden bij thuiswerken), welke aftrekposten van toepassing zijn en hoe je met de Wet DBA om moet gaan. De Belastingdienst heeft zelfs een eigen [YouTube-kanaal](https://www.youtube.com/user/BelastingdienstVideo)!

## Startersdag {#startersdag}

Elke paar maanden organiseert de KvK een gratis *Startersdag*. Naast de KvK zelf en de Belastingdienst presenteren veel andere bedrijven hun zakelijke producten en diensten: banken, verzekeraars, webstudio's, mobiele applicatieontwikkelaars, payment providers etc.

Afgelopen november ben ik naar zo'n evenement in Utrecht geweest.
{{< imgfig "https://1.bp.blogspot.com/-Eki7kXjgv2k/WCo7vUGvE5I/AAAAAAAAoPA/6ehaYzYB0MADbj79jW0RFyptuwQ220B9QCPcB/s1600/20161105_100446.picasaweb.jpg" "KvK Startersdag." >}}

## "De Digitale Werkplaats" {#digitale-werkplaats}

En in december was ik door Google uitgenodigd voor een ander seminar dat [De Digitale Werkplaats](https://digitalewerkplaats.withgoogle.com/) heette.
{{< imgfig "https://3.bp.blogspot.com/-bSXnAmKehwc/WKxwnAuMq0I/AAAAAAAApSE/B8VOjKSTTPgyqaseDrU9ifNR0YGkGJLcQCPcB/s1600/20161213_155655.picasaweb.jpg" "Google's Digitale Werkplaats: deelnemers badge." >}}

Google doet veel om "zoekalfabetisme" en natuurlijk ook hun reclamediensten te promoten onder website eigenaren.
{{< imgfig "https://4.bp.blogspot.com/-Mg6vyN6KDeQ/WKxwnE-Zc6I/AAAAAAAApSE/NYO2PpLXvc4_qVy7mrOm3ue4wjRuwxsOQCPcB/s1600/20161213_155811.picasaweb.jpg" "Google's Digitale Werkplaats." >}}

Er werden een aantal lezingen over uiteenlopende onderwerpen gegeven: het bouwen van goede websitenavigatie, het gebruiken van de Webmaster's Tools en Google Analytics, hoe je kunt adverteren enz. De lezingen waren in het Nederlands want alle sprekers waren Nederlanders die speciaal voor dat evenement uit Google's ontwikkelcentrum in het Ierse Dublin kwamen.
{{< imgfig "https://1.bp.blogspot.com/-Pr10Soqileg/WKxwnBmTafI/AAAAAAAApSE/q5pEC34ffVwh3kr7Ld_k7cfB6xnO4UGGwCPcB/s1600/20161213_160002.picasaweb.jpg" "'Een succesvolle website.'" >}}

## Blijf leren! {#keep-learning}

In Nederland wordt boekhouding vaak uitbesteed aan een extern bedrijf; ook het gebruik van online boekhoudsoftware is vrij populair. Volgens een [onderzoek](https://infogr.am/2ee6f09c-e346-405f-b4c0-3d511d5d3ab7) besteedt **15%** van de zzp'ers de boekhouding volledig uit, doet **51%** dit met behulp van een boekhouder of accountant en doet slechts **34%** de boekhouding geheel zelfstandig. Daarnaast maakt bijna de helft van de ondernemers gebruik van online boekhoudsoftware. Dat betekent dat de concurrentie op deze markt heel groot is. Daarom organiseren boekhoudbureaus en accounting dienstverleners af en toe lezingen voor hun potentiële klanten, wat een goede mogelijkheid biedt om kennis op te doen en nieuwe dingen te leren.

Er bestaan ook belangenbehartigende organisaties voor zzp'ers, die hulp en advies aan ondernemers bieden. Daarvan is [ZZP Nederland](https://www.zzp-nederland.nl/) met haar 40 duizend deelnemers (inclusief {{< fl "Yktoo Solutions" >}}) de grootste. Voor maar **€20** per jaar krijg je toegang tot helpdesk, modelcontracten, leveringsvoorwaarden enzovoorts.

*Vervolg:* [Werken en werven]({{< relref "0318" >}})
